---
title: 'Degoogling: Email'
author: grrrben
type: post
date: 2019-01-15T10:10:37+00:00
url: /blog/degoogling-email/
featured_image: /wp-content/uploads/2019/01/berlin_anti_google_5-825x510.jpg
categories:
  - privacy
tags:
  - degoogling
  - google

---
Oh niet mijn Gmail, zei ik nog toen ik mijn [lijstje][1] met Google producten ging opmaken. Mijn Gmail belangrijk, prettig voor de mail, ideaal is digitaal archief van alles wat ik heb besproken. En daarom moet het weg. Punt.<!--more-->

Als eerste een stukje verdieping.

Je digitale voetafdruk is bij Gmail groter dan je in eerste instantie zou denken. Denk hier maar eens over na: Door het gebruik van Gmail geef je Google het recht om je mail te lezen, en te gebruiken om je advertentiewaarde hoger te maken. Het was een keuze die ik bewust heb gemaakt, het blijft een superieur product. Maar als Google al je mail leest, dan leest het ook alle mailtjes die je ontvangt, of doorstuurt. _Dus ook de mails van alle mensen die hier niet mee ingestemd hebben worden gelezen._ Het lijkt me niet dat ik die keuze voor mensen mag maken; het lijkt me ook dat Google hier fout zit.

Hier zijn oplossing voor te bedenken hoor. Geef email bijvoorbeeld een optionele &#8220;do-not-read&#8221; header. Dat je als verzender kan aangeven dat je mail niet door gebruikers gelezen mag worden. En stuur die vervolgens mee als een mail wordt doorgestuurd, anders ben je nog nergens. Maar dit is een utopische gedachte denk ik, de industrie zit er niet op te wachten. Dus nee, tot die tijd moeten wij zelf beslissingen nemen.

Wat heel makkelijk is, is je huidige data bij Google [downloaden][2].

Een lijstje alternatieven voor Google producten; <https://restoreprivacy.com/google-alternatives/>

Zelf ben ik naar [Fastmail][3] gegaan. Een beetje onderzoek (reddit&#8230;) liet al snel zien dat de meningen over Fastmail erg positief zijn. Het vervangt ook gelijk mijn agenda en contacten. Die twee &#8220;extraatjes&#8221; kon ik ook gelijk importeren uit mijn Google data.

Ik heb ook [protonmail][4] uitgeprobeerd en vind de club sympatiek en echt goed werk verrichten, maar de mail implementatie omslachtig. Een wachtwoord _en_ een decryptie key is gewoonweg niet zo prettig, je moet altijd twee keer een soort wachtwoord invoeren.

De  kosten voor de overstap zijn 3 euro per maand. Privacy kost geld.

 [1]: https://atog.nl/blog/degoogling/
 [2]: https://takeout.google.com/settings/takeout
 [3]: https://Fastmail.com
 [4]: https://protonmail.com/