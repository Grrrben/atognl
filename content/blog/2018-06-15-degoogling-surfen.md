---
title: 'Degoogling: surfen'
author: grrrben
type: post
date: 2018-06-15T13:36:12+00:00
url: /blog/degoogling-surfen/
featured_image: /wp-content/uploads/2018/06/target-market-825x510.jpg
categories:
  - privacy
tags:
  - degoogling

---
Een van de makkelijkste, en plezierigste, dingen om te ontgooglen is de manier waarop je internet gebruikt. Dat begint met je browser, je startpagina, je zoekmachine en indirect je zichtbaarheid voor alle trackers op het web.<!--more-->

Eigenlijk had ik dit al redelijk voor elkaar:

Chromium als webbrowser, de open-source variant van Chrome. Opera is overigens een verrassend goed alternatief.

Duckduckgo als primaire zoekmachine (met fallbacks naar andere websites via zogenoemde [!bangs][1]) zodat je niet alles alsnog naar de servers van google stuurt.

Blokkeer trackers en advertenties. Het internet wordt een stuk prettiger als je geen advertenties ziet. En het is een prettig idee dat advertentieboeren als Google niet altijd meekijken. Blokkeer dus niet alleen de advertenties maar ook de trackers zoals Google Analytics, Facebook Like buttons en meer. uBlock originn schijnt een hele goede blocker te zijn maar zelf gebruik ik AdBlock samen met de [Privacy Badger][2] van de EFF.

Voor je telefoon heb je ook verschillende opties. Firefox Focus heeft standaard de privacy instellingen goed staan en wist zelfs na iedere sessie je geschiedenis. Opera heeft ook een goede browser met ingebouwde adblocker. Ik gebruik ze beiden, dat gaat prima.

En omdat er altijd nogal wat discussie ontstaat over het wel of niet toelaten van advertenties, zeker met betrekking tot de inkomsten van goede media, hier mijn mening.

Nee, het is niet ok om zoveel mogelijk data van mensen te verzamelen om zodoende &#8220;op maat gemaakte&#8221; advertenties te laten zien. Maak er een keuze van, en dat is het nu zeker niet. Browsers hebben bijvoorbeeld een Do-not-track functie, maar deze wordt door bijna geen enkele website of advertentieboer gerespecteerd. Wil je geen tracking toestaan dan kun je je afmelden bij grotere netwerken, maar dit gaat op basis van cookies, waardoor het voor iedere browser op ieder apparaat uitgevoerd moet worden. En erg behulpzaam zijn ze ook niet, het kost je een paar uur klikken om je op allerlei verschillende websites af te melden en als je eens je cookies moet wissen dan ben je de instellingen weer kwijt. Een adblocker is veel gemakkelijker.

Je kunt (soms) wel voor content betalen, op Youtube Red (niet te verwarren met redtube) kun je voor exclusieve video betalen, bij Blendle lees je meerdere kranten en veel websites bieden betaalde abonnementen om als tegenprestatie geen advertenties te tonen. Ik juig het toe, privacy mag best wat kosten, maar het is geen echte oplossing.

We hebben een goed systeem voor microbetalingen nodig, maar dit bestaat nog niet op internet. Je hebt Blendle en [Flattr][3], maar een echt systeem dat voor veel websites werkt bestaat gek genoeg nog niet. Want goede content is best geld waard. Ik wil best een paar cent betalen om een liedje een keer te luisteren of bij een krant een artikel te lezen. Maar de behoefte om overal een account aan te maken, ik wil dat graag in een keer regelen.

Waarom het niet bestaat is me een raadsel, maar het is zeker te doen. Ga maar na, eigenlijk hebben de advertentieboeren het microbetalingssysteem al uitgevonden, alleen betaal je hier niet in cash maar met je ziel. Als er maar genoeg mensen zijn die stoppen met hun ziel te betalen dan wordt de behoefte aan een alternatief systeem vanzelf

Dan nog even over je eigen voetafdruk. Ik heb verschillende websites, daar draait &#8211; of draaide &#8211; Google analytics op. Met een regeltje code extra [anonimiseer][4] je de gegevens van je bezoekers. Of gebruik een ander systeem, Piwik bijvoorbeeld, of de standaard statistiek die iedere webpakket gratis aanbiedt.

Kijk ook uit met Like buttons en zeker ook van die &#8220;Add This&#8221; knopjes die zo makkelijk op je website gezet kunnen worden. Wil je je websites koppelen aan sociale media dan bieden ze allemaal een alternatief dat vele malen gebruiksvriendelijker is, het is gewoon een plat linkje, maar het werkt prima.

 [1]: https://duckduckgo.com/bang
 [2]: https://www.eff.org/privacybadger
 [3]: https://flattr.com/contributors
 [4]: https://support.google.com/analytics/answer/2763052?hl=en