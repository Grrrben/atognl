---
title: Slotenmakers
author: grrrben
type: post
date: 2016-04-16T11:02:32+00:00
url: /blog/slotenmakers/
categories:
  - hack
tags:
  - adwords
  - google
  - hack

---
Jezelf buitengesloten, je deur op slot en de sleutel kwijt? Bel de slotenmaker, die helpt je de deur weer te openen. Hoe ze dat doen dat wordt bepaald door de prijs, de makkelijkste methoden, hengelen of flipperen zijn te goedkoop, slotenmakers boren liever je hele slot eruit, dat levert hen meer geld op. En jou meer ongemak en vooral meer kosten. Een hogere rekening en de prijs om je slot te vervangen, dat er nog bijkomt.<!--more-->

Waarom ik dit schrijf? Rambam. Rambam is een televisieprogramma dat in de wereld van de (Amsterdamse) slotenmakers dook. Ze prepareerden twee dichtgevallen voordeuren die in theorie snel open te maken zijn. Daarna belden ze de slotenmakers om te zien welke oplossing ze boden. Het bleek een schimmige wereld, met malafide slotenmakers die je graag een gepeperde rekening sturen.

Maar er was iets wat de prijzen voor de slotenmakers rechtvaardigde, reclamekosten. Volgens de slotenmakers koste een toppositie in Google zo 35 euro. En zaten die concurrenten allemaal op elkaar te klikken om elkaar zo op kosten te jagen. Iedere klik kost ze dus een paar tientjes.
  
<!-- adsense -->


  
En toen dacht ik, kun je daar niet iets mee? Kun je deze kennis zo inzetten dat je inspeelt op hun praktijken en er nog wat aan verdient ook? Vast wel, hack de slotenmakers!
  
<!-- adsense -->


  
De opzet:

  1. Schrijf een blogpost over slotenmakers (deze dus).
  2. Achterhaal de ingezette zoekwoorden. Hiervoor heb ik een testadvertentie aangemaakt en gekeken naar de zoekvolumes en verwachte kosten. Deze woorden, slot vervangen, sleutel kwijt, slotenmaker stop je in je verhaal.
  3. Voeg wat demografische kenmerken toe. Amsterdam,Amsterdam-Zuid Oost, Rotterdam, Utrecht, zoiets. Zo wordt je nog wat specifieker.
  4. Maak een advertentieblok via Adsense en stop deze advertenties in je blogpost over de slotermakers (hier dus).
  5. Afwachten maar. Iedere klik op een advertentie levert je wat inkomsten, afhankelijk van wat er geboden wordt op de zoekwoorden van deze pagina.

<!-- adsense -->