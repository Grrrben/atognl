---
title: Wachtwoorden
author: grrrben
type: post
date: 2015-09-01T07:58:36+00:00
url: /blog/wachtwoorden/
categories:
  - security
tags:
  - wachtwoord

---
Het blijft een last voor het internet. Wie veilig wil internetten doet er goed aan sterke wachtwoorden te gebruiken en nooit hetzelfde wachtwoord meer dan eens te gebruiken. Dit maakt het bijna onmogelijk om je wachtwoorden zomaar te onthouden.

Zelf gebruik ik een wachtwoordmanager, maar voor veel websites &#8211; die minder belangrijk voor me zijn &#8211; gebruik ik gewoon een trucje. Een simpel trucje dat me een sterk en uniek wachtwoord geeft.
  
<!--more-->

Ik zal het uitleggen.

Dit wachtwoord bestaat uit 2 gedeeltes. Een basisgedeelte dat sterk is en aan de meeste website eisen voldoet en een tweede gedeelte dat variabel is waardoor iedere website een ander wachtwoord heeft.

**Het basisgedeelte**

<span style="font-size: 1.2em;"><code>Bwgi450vC</code></span>

Dat lijkt een rij willekeurige tekens toch? Het is het zeker niet. Dit is een rij tekens die is opgemaakt uit telkens de eerste letter (op het jaartal na) van de volgende zin:

_Boeddha werd geboren in 450 voor Christus._

Bwgi450vC dus, ineens een stuk beter te onthouden. Verander deze zin in ééntje die voor jou toepasselijk is en je hebt een goed basisgedeelte.

Hou je van katten? Heb je er drie?

_Mijn 3 lieve katten heten Minoes, Vlek en Zwart_

<span style="font-size: 1.2em;"><code>M3lkhMVZ</code></span>

Naast dat het voor jou goed te onthouden is moet het basisgedeelte ook voldoen aan de wachtwoordeisen die soms door websites geëist worden. Let er dus op dat je het volgende al integreert in je basis:

  * een hoofdletter
  * een kleine letter
  * een cijfer
  * een vreemd teken
  * minimaal 8 tekens

De oplettende lezer ziet dat er nog iets mist, een vreemd teken. Klopt, die gebruik ik als koppeling tussen de basis en het tweede gedeelte. Bijvoorbeeld een underscore: Bwgi450vC_

**Het unieke gedeelte**

Het tweede gedeelte moet zorgen dat het wachtwoord uniek is en wordt afhankelijk van de website die we bezoeken.
  
Ieder zijn eigen trucje, maar je kan het adres van de website afkorten op de lettergrepen:

blendle.com wordt <span style="font-size: 1.2em;"><code>bdc</code></span>
  
google.nl wordt <span style="font-size: 1.2em;"><code>ggn</code></span>
  
volkskrant.nl wordt <span style="font-size: 1.2em;"><code>vkn</code></span>

Een andere werkwijze is ook prima natuurlijk. Zoals gewoon de eerste 4 tekens, <span style="font-size: 1.2em;"><code>blen</code></span>, <span style="font-size: 1.2em;"><code>goog</code></span> en <span style="font-size: 1.2em;"><code>volk</code></span>. Ieder zijn eigen manier, differentiatie is heel goed als het over wachtwoorden gaat.

**De combinatie**

De koppeling van de basis met het unieke gedeelte gebeurd met één of meerdere vreemde tekens. Zo voldoe je aan de eerder genoemde wachtwoordeisen.

blendle.com wordt <span style="font-size: 1.2em;"><code>Bwgi450vC_bdc</code></span>
  
google.nl wordt <span style="font-size: 1.2em;"><code>Bwgi450vC_ggn</code></span>
  
volkskrant.nl wordt <span style="font-size: 1.2em;"><code>Bwgi450vC_vkn</code></span>

En dat is het. Zo heb je een sterk wachtwoord, wisselend per website, en prima te onthouden zonder wachtwoordmanagers.

Simpel.